# -*- mode: mandoku-view; -*-
#+TITLE: 黃氏日抄
#+DATE: 2015-08-24 22:59:30.262908
#+PROPERTY: ID KR3a0064
#+PROPERTY: BASEEDITION WYG    
#+PROPERTY: JUAN 卷四十五
<pb:KR3a0064_WYG_045-1a>¶
欽定四庫全書¶
　黃氏日抄卷四十五　　　　宋　黃震　撰¶
　讀諸儒書(十二/)¶
　　　石徂徠文集¶
　　　頌¶
宋頌九首序略云奮為宏休摛為英聲昭為烈光暐暐¶
　曄曄如日之華鏗鏗訇訇如雷之行暢於無窮揚於¶
　無上江浸海流天髙地厚不有窮盡若我太祖一駕¶
<pb:KR3a0064_WYG_045-1b>¶
　而下潞再矢而定揚三揖而納荆潭四指而收蜀廣¶
　五征而平江南太宗南致淮海數十州之地北縳并¶
　元四十五年之㓂眞宗暫臨澶淵匈奴䘮威墮膽迨¶
　今四十年不敢箠馬而南今皇帝明道之初獨臨軒¶
　墀神謀睿斷如雷之動六合莫不震焉發施號令如¶
　風之行萬民莫不見焉登任哲乂翦鋤姦惡天清地¶
　明日燭月霽乃作為宋頌九篇○皇祖太祖殺李筠¶
　滅李重進也湯湯取孟昶也○莫醜取廣州也○金¶
<pb:KR3a0064_WYG_045-2a>¶
　陵取李煜也○聖文吳越歸也○六合雷聲太宗取¶
　劉繼元也○聖武戎犯澶淵眞宗親臨六師也○明¶
　道今皇帝獨臨軒墀聖政赫然日新也¶
慶厯聖德頌序畧云古者一雲氣之祥一草木之異一¶
　蹄角之怪一羽毛之瑞當時羣臣猶且濃墨大字金¶
　頭鈿軸以稱述頌美時君功德以為無前之休丕天¶
　之績如仲淹弼實為不世出之賢求之于古堯則䕫¶
　龍舜則稷契周則閎散漢則蕭曹唐則房魏陛下有¶
<pb:KR3a0064_WYG_045-2b>¶
　之諸臣亦皆今天下之人望為宰相諫官者陛下盡¶
　用之此比雲氣草木蹄角羽毛之異萬萬不侔豈可¶
　飜無歌詩雅頌以播吾君之休聲烈光神功聖德刻¶
　于琬琰流於金石告於天地奏于宗廟存于千萬年¶
　而無窮盡哉○頌畧云大聲渢渢震摇六合如乾之¶
　動如雷之發○惟仲淹弼一䕫一契○衆賢之進如¶
　茅斯㧞大姦之去如距斯脫○皇帝一舉羣臣懾焉¶
　諸侯畏焉四夷服焉臣願陛下壽萬千年¶
<pb:KR3a0064_WYG_045-3a>¶
　　　古詩¶
嘉陵江泛舟孤棹已夷猶數峰更清尚危影倒波底凝¶
　嵐浮水上○逺與城市絶深將泉石向水鳥忽東西¶
　溪雲時下上¶
三豪詩以曼卿永叔期杜黙師雄師䧺二十二筆距獰¶
　如鷹才格自天來詞華非學能¶
贈張績禹功先叙唐文人云卒能覇斯文昌黎韓夫¶
　(闕/)¶
<pb:KR3a0064_WYG_045-4a>¶
　¶
　¶
　¶
　¶
　¶
　¶
　¶
　¶
<pb:KR3a0064_WYG_045-4b>¶
　軻揚雄臯陶伊尹不修乎德與行特屑屑然致意於¶
　數寸枯竹半握秃毫間將以取髙乎又何其淺也且¶
　夫書乃六藝之一耳善如鍾王妙如虞柳在人君左¶
　右供奉圖寫而已近乎執伎以事上者與夫臯陶前¶
　而伯禹後周公左而召公右謨明弼諧坐而論道者¶
　豈不逺哉愚按歐陽公乃徂徠同年進士後誌其墓¶
　蓋知徂徠之深者¶
上范青州書為其父赴脂胊縣令而作又上徐州張刑¶
<pb:KR3a0064_WYG_045-5a>¶
　部書及上徐州扈諫議書亦皆為其父作縣而發若¶
　今世公□書者子為父謀言詞切至亦工於求人者¶
　矣¶
與祖擇之書薦孫明復也云自周以上觀之聖人之窮¶
　者唯孔子自周以下觀之賢人之窮者唯泰山明復¶
　先生¶
與狀元君貺書嘱其救文弊¶
上孫先生書云辱惠長謌褒借過實且曰攘臂欲操萬¶
<pb:KR3a0064_WYG_045-5b>¶
　丈戈力與熈道攻浮譌此得介之心¶
與范奉禮書闢其天自天人自人無感應之説¶
上韓經畧書謂有非常之事然後有非常之人有非常¶
　之人然後有非常之功今元昊猖狂亦非常也民所¶
　瞻仰也山林川谷丘陵民所取財用也非此族也不¶
　在祀典而老觀佛寺徧滿天下可恠也¶
恠説中畧云楊億窮妍極能綴風月弄花草滛巧侈麗¶
　浮慕纂組刓鎪聖人之經破碎聖人之言離析聖人¶
<pb:KR3a0064_WYG_045-6a>¶
　之意蠧傷聖人之道其為怪大矣¶
妖説下畧云堯舜禹湯文王武王周孔之道萬世常行¶
　不可易之道也佛老以妖妄恠誕之教壊亂之楊億¶
　以滛巧浮偽之言破碎之¶
　　愚按徂徠先生學正識卓闢邪説衛正道上繼韓¶
　　子以逹於孟子眞百世之師也楊億不過文詞浮¶
　　靡其害本不至與佛老等而亦闢之峻如此盖宋¶
　　興八十年浮靡之習方開闢所恠也恠所作也使¶
<pb:KR3a0064_WYG_045-6b>¶
　　先生生乎今之世見託儒者之名進佛老之説者¶
　　闢之又當如何哉¶
亂原謂夷王下堂亂是以作宣公税畆亂是以作秦開¶
　阡陌亂是以作秦襄王太后臨軒亂是以作秦始皇¶
　罷封建置郡縣亂是以作秦漢美人之號凡四十等¶
　亂是以作漢武帝數宴後宫奏請多以宦官主之亂¶
　是以作不反其始其亂不止¶
明禁謂國家之禁疎宻不得中山澤江海皆有禁鹽¶
<pb:KR3a0064_WYG_045-7a>¶
　(闕/)¶
<pb:KR3a0064_WYG_045-8a>¶
　¶
　董史筆在漢武朝為東方朔㦸在成帝朝為朱雲劔¶
　在東漢為張綱輪在唐為韓愈論佛骨表逐鱷魚文¶
　為叚太尉擊朱泚笏今為公擊蛇笏噫天地鍾純綱¶
　至正之氣在公之笏豈徒斃一蛇而已軒陛之下有¶
　㒺上欺民先意順㫖者曰公以此笏指之廟堂之上¶
　有蔽賢蒙惡違法亂紀者曰公以此笏麾之朝廷之¶
　内有諛容佞色附邪背正者曰公以此笏擊之則笏¶
<pb:KR3a0064_WYG_045-8b>¶
　之功也豈止在一蛇¶
畫箴貽君豫畧云吾家君豫才敏而少學為丹青形物¶
　微妙吁與其丹青木草豈若丹青乃身&KR0177;有文藻與¶
　其丹青馬牛豈若丹青爾德倬為騫由汝聽吾言馨¶
　如芝蘭擲膠折筆無汚輕紈¶
尊韓畧云孔子為聖人之至吏部為賢人之卓孔子之¶
　易春秋自聖人來未有也吏部原道原人原毁行難¶
　禹問佛骨表諍臣論自諸子以來未有也嗚呼至矣¶
<pb:KR3a0064_WYG_045-9a>¶
蠧書魚辭蠧書魚曰夫書豈吾之蠧耶(云云/)聲律對偶¶
　之言斯文其蠧也愚意此亦為楊億發¶
歸魯名張生宗儒名孟生二生皆脱道士服故名¶
貴謀云䘮身敗家亡國傾天下由聖賢之謀不用¶
救説謂道大壊由一人存之天下國家大亂由一人扶¶
　之古言大厦將顚非一木所支是弃道而忘天下國¶
　家也顚而不支坐而視其顚斯亦為不智者矣曰見¶
　可而進量力而動其全身茍生者歟¶
<pb:KR3a0064_WYG_045-9b>¶
責素飱狗當吾户猫捕吾䑕雞知天時有功於人食人¶
　之食可矣彼素飱尸祿者將狗猫雞之不若乎¶
辨惑天地間必然無者有三無神仙無黃金術無佛大¶
　凡窮天下而奉之者一人也莫貴於一人天地兩間¶
　茍所有者索之莫不獲也秦始皇求為仙漢武帝求¶
　為黃金蕭武帝求為佛勤亦至矣而秦始皇逺遊死¶
　蕭武帝餓死漢武帝鑄黃金不成吾知必無神仙也¶
　必無佛也必無黃金術也¶
<pb:KR3a0064_WYG_045-10a>¶
明隱謂孫明復先生四舉進士不得乃退居泰山聚徒¶
　著書蓋有待也古之賢人有隱者皆避亂世而隱者¶
　也彼所謂隱者有匹夫之志守硜硜之節者之所為¶
　也聖人之所不與也先生非隱者也¶
賢李謂李相國廸能妻孫先生以女¶
兵制謂國家之制失在兵驕自太祖太宗亟用兵故賞¶
　賚厚天下既平兵革不用或老臥京師或飽食塞上¶
　或逸處郡邑或散居亭鄣未嘗荷一戈也而賞賚不¶
<pb:KR3a0064_WYG_045-10b>¶
　削於太祖太宗亟用兵時且有加焉於是日益驕而¶
　不可少下兹非兵之罪也失在謀國家者也¶
記永康軍老人説劉公隨祥符中為永康軍判官奪還¶
　先聖廟侵地止灌口祠滛祀導山泉入永康城闢西¶
　山峻路數事¶
趙延嗣傳趙延嗣者趙鄰幾舎人僕也舎人死遺三孤¶
　女一老乳母無一區宅一㕓田延嗣為營衣食之資¶
　身為負擔不避寒暑數十年如一日三孤女自幼至¶
<pb:KR3a0064_WYG_045-11a>¶
　長延嗣終不識其面既長延嗣西走京師見宋翰林¶
　白楊侍郎徽之發聲哭哭止具道趙氏之孤且言長¶
　將嫁二公驚媿為迎入京師相與求良士為婿三女¶
　皆歸延嗣始去趙氏門延嗣可謂僕名而儒行者矣¶
　吁僕名儒行見之延嗣夫儒名而僕行者或有其人¶
　焉得不愧於延嗣哉¶
漢論三篇論漢不能盡循周之道皆曹參陸賈叔孫通¶
　之罪¶
<pb:KR3a0064_WYG_045-11b>¶
中國論闢佛老也云有巨人名曰佛自西來入我中國¶
　有龎眉名曰聃自胡來入我中國然愚按自西方來¶
　者佛之徒非佛之身為巨人者也佛亦人耳曰巨人¶
　者其徒之誕非果巨人也老氏於傳則自中國西入¶
　胡今云自胡入中國亦未知何據也其治之之法欲¶
　四夷近四夷中國處中國亦未知其可行否也¶
季札論以季札比伯夷恐太過¶
伊吕論謂伊吕功同其心則異伊有存夏之心吕無存¶
<pb:KR3a0064_WYG_045-12a>¶
　商之心¶
憂勤非損壽論辨鄭康成注文王世子云文王以憂勤¶
　損壽之説非且文王享年九十有七豈為損壽乎夫¶
　憂勤天下者聖人之心也安樂一身者匹夫之情也¶
　後世人君皆耽於逸樂壽命不長康成之罪也¶
牛僧孺論謂唐文宗問天下何由太平僧孺自謂小康¶
　面欺其君且怨其責成旬日三上章求退其悖亦甚¶
王爵論謂三代天子稱王自周衰諸侯稱王漢因封子¶
<pb:KR3a0064_WYG_045-12b>¶
　弟為王於是僣奪之心生¶
隂德論畧云天地之治曰禍福君之治曰刑賞皆隨其¶
　善惡而散布之夫人不逹天地君之治硜硜焉守小¶
　慈蹈小仁不肯去一奸人刑一有罪皆曰存隂德其¶
　大㫖謂不殺一人不傷一物則天地神明之所佑也¶
　且天地能覆載而不能明示禍福於人樹之以君修¶
　其刑賞人君能刑賞而不能親行黜陟於下任之以¶
　臣收其威權違天地君而曰存隂德禍斯及矣¶
<pb:KR3a0064_WYG_045-13a>¶
水旱責三公論謂責三公則君怠責君則相怠若時水¶
　旱君則罪已三公則免¶
　　　書¶
上范中丞書慶仁宗用賢勉其與丞相李公竭王佐之¶
　才罄忠臣之節¶
上趙先生書謂昌黎述作有三代制度兩漢遺風今之¶
　為文不過句讀妍巧對偶的當而已非今之人盡不¶
　賢於唐之人盡不能為唐之文也蓋其弊自於朝廷¶
<pb:KR3a0064_WYG_045-13b>¶
　敦好時俗習尚漬染積漸非一朝一夕也¶
上蔡副樞書薦鄆州鄉貢進士士建中之文言文之所¶
　自始甚宏濶可觀¶
上孔中丞書云有某官為某官時忠鯁讜直聳動朝野¶
　不四五年取顯仕今為某官位彌髙身彌貴朝廷有¶
　闕政不復言則向之忠鯁讜直乃沽名以為速進之¶
　媒乎愚謂向非沽名後滛於富貴耳人若不自覺此¶
　情於將軍黃金橫帶事可驗此士大夫得志於當世¶
<pb:KR3a0064_WYG_045-14a>¶
　者常常當痛省¶
上范思逺書亦盛揚士建中謂天下之賢¶
上劉工部書斥其以佛為聖人¶
上杜副樞書薦泰山孫先生¶
上李雜端書謂日月天之目御史天子之目¶
與士建中書謂方今滛文繁聲放於天下佛老妖恠誕¶
　妄之教肆行於天地間周公孔子之道危若綴旒之¶
　㡬絶先生不救吾徒豈得而安居乎¶
<pb:KR3a0064_WYG_045-14b>¶
與張洞進士書謂明逺纔三十二嵗已能斬稂莠而搴¶
　菁英出紅塵而磨蒼蒼¶
上王沂公書責其避嫌不用鄉人趙師民畧云合天下¶
　之公也雖其親昵人不謂之私用一人之私也雖其¶
　踈逺人不謂之公師民五十嵗矣有萬卷書腐於腹¶
　中若非相公洪鑪鉅鎚莫能成就¶
上王狀元書乞助改葬石氏七十䘮云昔郭代公為太¶
　學生家信至寄錢四十萬為學粮有縗服呌門云五¶
<pb:KR3a0064_WYG_045-15a>¶
　代未葬代公即命以車一時載去畧無留者亦不問¶
　姓氏代公其年絶粮不能成舉柳河東布衣時坐酒¶
　肆中有書生在其側言貧無以葬柳即搜於其家得¶
　白金百餘兩錢數萬遺之故代公富貴功業光隆於¶
　唐河東文章聲名照映本朝¶
上孫少傅書云生幸而値如孔子孟軻者同其時居幸¶
　而遭如孔子孟軻者同其里則是坐遇孔孟親見聖¶
　賢不隔數千百年得其人而師之不走萬數千里獲¶
<pb:KR3a0064_WYG_045-15b>¶
　其師而學之也凡皆歸慕孫公之説如此¶
答歐陽永叔書畧云書中且曰頻見僕所為文僕文字¶
　實不足動人然僕之心能專正道不敢跬歩叛去聖¶
　人其文則無悖理害教者斯亦鄙夫硜硜然有一節¶
　之長也書中又言僕書字恠且異古亦無今亦無為¶
　天下非之此誠僕之病也此為之不能也然永叔謂¶
　我特異於人似不知我也僕誠亦有負異於衆者則¶
　非永叔之所謂也今天下為佛老其徒嚚嚚乎聲附¶
<pb:KR3a0064_WYG_045-16a>¶
　合響應僕獨挺然自持吾聖人之道今天下為楊億¶
　其衆嘵嘵乎口一倡百和僕獨確然自守吾聖人之¶
　經兹是僕有異乎衆者然亦非特為取髙於人道適¶
　當然也茍必欲取髙於人古之聖人莫如周公孔子¶
　古之大儒莫如孟軻揚雄古之賢聖莫如臯陶伊尹¶
　天下之所尊莫如德天下之所貴者莫如行今不學¶
　乎周公孔子孟軻(闕/)¶
　¶
<pb:KR3a0064_WYG_045-16b>¶
　¶
　¶
　¶
　¶
　¶
　¶
　入者娶仇而貶也書夫人氏之䘮至自齊者殺子而¶
　貶也書逆婦姜於齊者夫人之位不明也書遂以夫¶
<pb:KR3a0064_WYG_045-17a>¶
　人婦姜氏至自齊者譏䘮娶也書僑以夫人婦姜氏至¶
　自齊者刺不親迎也¶
謹政謂以諸侯而主天下盟㑹之政由莊十三年北杏¶
　之㑹始以大夫而主盟㑹之政由文七年扈之盟始¶
後序云其於褒為仁為惠為澤於天時為春其於貶為¶
　義為誅為戮於天時為秋故謂之春秋¶
　　　賢惠録¶
覊游四方錄婦人女子賢取其介潔惠取其聰敏¶
<pb:KR3a0064_WYG_045-17b>¶
徐鉉母貧無宿儲中庭地䧟見金銀一缶遽令覆之祝¶
　曰天其或者憫我之貧願二子有位請奉給養不願¶
　金銀也二子鉉鍇後皆至逹官¶
郭氏酸棗人割股肉愈姑之疾君子曰割股之孝非聖¶
　人之説李唐明州俚人陳藏噐撰本草拾遺言人肉¶
　可治羸疾是後孝子多行之郭氏能行於姑難矣哉¶
趙定母金陵人多通詩書常聚生徒數十人張帷講説¶
　儒碩登門質疑必引與之坐開發奥義咸出意表景¶
<pb:KR3a0064_WYG_045-18a>¶
　德二年子定登第授海陵從事訓曰無飾虛以沽名¶
　無事佞以奉上處内在盡禮居外在活民定遵奉無¶
　失¶
李氏揚州人夫以貿易為事常戒其夫曰無易良雜苦¶
　取不義之富快一時之意撫其子曰宜以此為心無¶
　令流餘殃也¶
劉工部妻陳氏世居袁州新淦嫁劉式俸薄家貧陳氏¶
　曰但奉清白吾身執㸑毋為身累也夫死聚書千餘¶
<pb:KR3a0064_WYG_045-18b>¶
　卷示諸子曰此汝父嘗謂此為墨莊今貽汝曹為植¶
　學之具不數年立言立之立德立禮相繼登進士科¶
岑頔母盧氏江寧人酷好篇什教子頔以詩書淳化三¶
　年登進士第¶
曹修古女建安人修古博學以直氣聞明道初言事觸¶
　罪自御史知雜降工部員外郎知興化軍卒妻孥窮¶
　空無以歸吏民思之稡錢三十萬拜酹堂下家人未¶
　及言女哭曰我先君處朝為聞人以清節自立不幸¶
<pb:KR3a0064_WYG_045-19a>¶
　天不與年終于貶所今臨財茍得尚何面目哭泣幃¶
　中幸持歸無為先君累也吏民聞之慚罷¶
　　　孝行録¶
余為旅人者三十年聞孝子之事必錄之蓋倣歐陽詹¶
　南陽孝子傳之類也上助史官採摭下勸逺近風俗¶
易延慶筠州上髙人父䘮棄官廬墓旦出守墳暮歸侍¶
　母開寳四年二月丙子墓西北産紫芝一本至九年¶
　春三月丁亥復有玉芝十八莖生墓側延慶後以慶¶
<pb:KR3a0064_WYG_045-19b>¶
　恩出知端州子綸大中祥符元年及第¶
陳宗道江隂軍□村人以孝悌聞買物不酬價隨言予¶
　之人未嘗多取之服其德也¶
郭琮台州黃岩人絶飲酒茹葷者三十年以祈母之壽¶
　母年一百四嵗旌表門閭¶
顧忻泰州泰興縣人以母多病葷辛不入口者十載鷄¶
　初鳴具冠帶率妻子問所欲如此五十年未嘗一日¶
　或改¶
<pb:KR3a0064_WYG_045-20a>¶
朱虎殘湖州武康縣人家貧事母孝一日入山虎負之¶
　去因厲聲曰虎為暴食我所恨母無託爾天道可無¶
　祐乎虎忽弃之於地而走如有疾驅之者¶
許愈宣城人家世儒學父養髙不仕愈事父以孝謹聞¶
　供給甘㫖晝夜不怠父之所欲雖千里必致之或隨¶
　計偕安輿扶侍與妻子共食麤糲晨夕事父必盡珍¶
　異父年垂八十謂曰視汝登科足矣祥符七年果登¶
　進士第¶
<pb:KR3a0064_WYG_045-20b>¶
成象渠州流江縣人母疾割股肉食之母卒廬墓一日¶
　三時培土虎豹環其廬而臥象無懼色¶
商人張氏居越州郭内余與同過姑蘇盤有鮦羮不食¶
　(吳人謂之/黒鯉魚)問之曰適禹祠逢事鬼者言食鮦與鼈當¶
　祭之日祖先不能享懼其猒氣也聆其言遂絶口妻¶
　子亦不許食之¶
王礪南京人䇿名起家歴典八郡為性至孝五子登科¶
　二十孫自狀元堯臣而下及第務學者相繼¶
<pb:KR3a0064_WYG_045-21a>¶
　　　論語説¶
無友不如己者¶
　友者輔人之仁不可以非其人故仲尼嘗曰吾死商¶
　也日進賜也日退商好與勝己者處賜好與不如己¶
　者處也¶
子路惟恐有聞¶
　非止聞夫子之道凢聞人之善言善行皆如是¶
愚魯辟喭¶
<pb:KR3a0064_WYG_045-21b>¶
　命者禀之於天性者命之在我在我者修之禀於天¶
　者順之愚魯辟喭皆道其所短而使修之者也¶
臧文仲竊位¶
　公叔文子與大夫僎同升諸公孔子曰可以為文臧¶
　文仲知柳下惠之賢而不舉孔子謂之竊位由此觀¶
　之君子以薦賢為己任¶
子貢言夫子不可及¶
　子貢之言甚而言之也孔子固學於人而後為孔子¶
<pb:KR3a0064_WYG_045-22a>¶
　愚按子貢闢毁孔子者故極言之安定恐後學待孔¶
　子太髙而自絶於不可學故又為之説如此¶
孔子稱冉求可使為宰又鄙為小子¶
　冉求有為政之材故曰可使為宰及其聚斂不合正¶
　道故曰小子鳴鼓而攻之可也如美管仲之功則曰¶
　如其仁如其仁至於鄙管仲之僣則曰管氏而知禮¶
　孰不知禮¶
有德者必有言有言者不必有德¶
<pb:KR3a0064_WYG_045-22b>¶
　古之取人以德不取其有言言與德兩得之今之人¶
　兩失之¶
孔子見互鄉童子¶
　取以一時之能而不責以平生之行¶
　　　墓誌¶
石待舉字寳臣新昌人曾祖祖皆仕錢氏父渥有賢行¶
　君幼而竒俊灑落天聖五年登進士第慶厯四年通¶
　判保州有武臣韋貴者本侯家奴以主恩得官至保¶
<pb:KR3a0064_WYG_045-23a>¶
　州管雲翼軍激變石君死之子衍之世祿延之東之¶
　皆進士¶
將仕郎湖州長史李君諱軻四預鄉舉慶厯六年釋褐¶
　授湖州長史銘歎其仕晚位卑¶
　　先生胡氏名瑗字翼之泰州人累舉不第景祐中¶
　　以白衣召論樂仕至太子中允為天章閣侍講嘉¶
　　祐元年卒年六十七葬湖州何山先生寳元初始¶
　　以一命主學東南訓誨諸生過於父兄之訓子弟¶
<pb:KR3a0064_WYG_045-23b>¶
　　諸生有善若己有之諸生有過若已蹈之東南之¶
　　人知以經行為先道德為本實先生始之也皇祐¶
　　初來主太學四方之士趨之唯恐其後其説謂古¶
　　者先王養而後任後世任而不養况自孔孟殁師¶
　　道不振故憤然獨立不顧毁譽勤勞三十年以教¶
　　育天下之才為己任其學以體用為先在湖學有¶
　　經義齋治事齋治事者人各治一事如邊防水利¶
　　之類其在太學有好尚經術者好談兵戰者好文¶
<pb:KR3a0064_WYG_045-24a>¶
　　藝者好節義者使各以類羣居講習其從游前後¶
　　二千人其髙弟則錢藻之孫覺范純仁錢公輔顧¶
　　臨吳孜徐積滕甫其著書則有易書中庸義洪範¶
　　義景祐樂議紹興九年錢塘闗注又録先生言行¶
　　二帙¶
　　師道之廢正學之不明久矣宋興八十年安定胡¶
　　先生泰山孫先生徂徠石先生始以其學教授而¶
　　安定之徒最盛繼而伊洛之學興矣故本朝理學¶
<pb:KR3a0064_WYG_045-24b>¶
　　雖至伊洛而精實自三先生而始故晦菴有伊川¶
　　不敢忘三先生之語震既讀伊洛書抄其要繼及¶
　　其流之或同或異而終之以徂徠安定篤實之學¶
　　以推發源之自以示歸根復命之意使為吾子孫¶
　　毋蹈或者末流談虚之失而反之篤行之實泰山¶
　　書世少其傳其畧見徂徠作泰山書院記云¶
　¶
　黄氏日抄卷四十五¶
