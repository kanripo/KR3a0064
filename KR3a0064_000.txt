# -*- mode: mandoku-view; -*-
#+TITLE: 黃氏日抄
#+DATE: 2015-08-24 22:59:29.071680
#+PROPERTY: ID KR3a0064
#+PROPERTY: BASEEDITION WYG    
#+PROPERTY: JUAN 提要
<pb:KR3a0064_WYG_000-1a>¶
欽定四庫全書　　　　　　子部一¶
　黄氏日抄　　　　　　　　儒家類¶
　　提要¶
　　　　(臣/)等謹案黄氏日抄九十四卷宋黄震撰震¶
　　　　有古今紀要已著録是書本九十七卷凡讀¶
　　　　經者三十卷讀三傳及孔氏書者各一卷讀¶
　　　　諸儒書者十三卷讀史者五卷讀雜史讀諸¶
　　　　子者各四卷讀文集者十卷計六十八卷皆¶
<pb:KR3a0064_WYG_000-1b>¶
　　　　論古人其六十九卷以下凡奏劄申明公移講¶
　　　　義策問書記序跋啟祝文祭文行狀墓誌著¶
　　　　録者計二十九卷皆所自作之文其中八十一¶
　　　　卷八十九卷九十二卷原本並缺其存者實九¶
　　　　十四卷也震與楊簡同鄉里簡為陸氏學震¶
　　　　則自為朱氏學不相附和是編以所讀諸書¶
　　　　隨筆劄記而斷以己意有僅摘切要數語者¶
　　　　有不摘一語而但存標目者併有不存標目而¶
<pb:KR3a0064_WYG_000-2a>¶
　　　　采録一兩字者大㫖於學問則力排佛老由¶
　　　　陸九淵張九成以上溯楊時謝良佐皆議其¶
　　　　雜禪雖朱子校正隂符經參同契亦不能無¶
　　　　疑于治術則排功利詆王安石甚力雖朱子¶
　　　　謂周禮可致太平亦不敢遽信其他解說經¶
　　　　義或引諸家以翼朱子或舎朱子而取諸家¶
　　　　亦不堅持門户之見葢震之學朱一如朱之¶
　　　　學程反復發明務求其是非中無所得而徒¶
<pb:KR3a0064_WYG_000-2b>¶
　　　　假借聲價者也乾隆四十五年十月恭校上¶
　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
